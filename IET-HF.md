# IET HF: aranyaszok

__The ice adventure__

Ez a projekt 2020 tavaszi félévében készült a _Szoftver projekt laboratórium_ nevű tárgy keretében. Az akkori projekt résztvevői megegyeznek a jelenlegi csapat tagjaival. A projekt eredeti kódbázisa elérhető [itt](https://github.com/gaalgery/The-ice-adventure.git), ami Java és Swing alapokon készült. 

__A projekt célja__

A kész projekt egy játékot valósít meg. Ebben játékban jégtáblák találhatóak a pályán, melyeket különböző számú hóréteg takarhat, attól függően, hogy hány játékos áll rajtuk beszakadhatnak és a rajtuk álló játékosok a vízbe kerülhetnek. Az egyes táblákban találhatóak különböző eszközök befagyva, amit a játékosok kibányászhatnak, majd ezeket használhatják.

Négy különböző játékos típus létezik: eszkimó, kutató, informatikus és fóka. Mindegyik típus rendelkezik saját különleges képességekkel, amelyek segíthetik őket a játék megnyerésében. A játékot akkor nyerik meg, ha a jégmezőn összegyűjtik a jelzőpisztoly három darabját, majd egy mezőre álva egyesítik azokat és elsütik a pisztolyt.

A játékot nehezíti, hogy változó valószínüséggel hóvihar söpör végig a pályán az egyes körök végén, illetve, hogy a jégmezőn jegesmedvék garázdálkodnak, amelyek nem állhatnak egy játékossal sem egy mezőn, különben a játéknak vége, a játék akkor is végetér, ha egy játékos egy teljes körön át vízben marad vagy kihűl.
